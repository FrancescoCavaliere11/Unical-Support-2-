Lasciare e riprendere gli studi
Modalità, tempi e costi per sospendere, rinunciare, ricongiungere la propria carriera universitaria e per ottenere il riconoscimento di una precedente carriera decaduta.
La sospensione degli studi è obbligatoria nei casi di incompatibilità previsti dalla normativa. Il Regolamento studenti prevede inoltre casi specifici per i quali lo studente ha facoltà di chiedere la sospensione degli studi.

Lo studente che vuole regolarizzare il mancato rinnovo dell’iscrizione può regolarizzare la sua posizione attraverso la richiesta di ricongiungimento.

È possibile rinunciare agli studi universitari in qualsiasi momento. Comporta la perdita dello status di studente, ma non preclude la facoltà di immatricolarsi nuovamente a qualsiasi Corso di Studio.

Si decade dalla qualità di studente se non si sostiene alcun esame o verifica del profitto per otto anni consecutivi, a eccezione di chi, avendo superato tutti gli esami previsti dal proprio piano di studi, debba solo sostenere l’esame finale di laurea

Sospensione obbligatoria
In quali casi

La sospensione degli studi deve essere richiesta per effettuare l’iscrizione a percorsi incompatibili con la carriera universitaria:

Scuola di specializzazione medica
Scuola o accademia militare
Come

La domanda va presentata tramite ticket.unical.it

Quando

Al momento dell'iscrizione ad un percorso incompatibile 

Quanto costa 

Bollo virtuale di 16 euro

Quando diventa effettiva

Dopo il pagamento del bollo un messaggio dell'operatore formalizza la sospensione della carriera universitaria

Da tener presente che

La sospensione deve essere richiesta per un periodo pari alla durata normale del Corso al quale intende iscriversi.

Nel periodo di sospensione lo studente non è tenuto al pagamento delle tasse universitarie e non potrà compiere alcun atto di carriera.

Lo studente può chiedere la revoca della sospensione (in caso di rinuncia all’iscrizione al percorso incompatibile con la carriera universitaria), assoggettandosi al pagamento di tasse e more per l’a.a. per il quale aveva richiesto la sospensione (compila la richiesta).

La carriera è riattivata d’ufficio a partire dall’ anno accademico successivo a quelli per i quali è stata richiesta la sospensione.

Al termine della sospensione lo studente riprende la propria carriera universitaria esattamente come se la sospensione non fosse avvenuta.

Sospensione facoltativa
In quali casi

Per un solo anno accademico nelle seguenti ipotesi:

nascita/adozione di figlio, la richiesta può essere presentata non oltre l’anno accademico successivo alla data di nascita o di adozione;
impossibilità ad ottenere i necessari permessi internazionali (in particolare il visto), per raggiungere l’Ateneo in tempo utile per frequentare le lezioni
La sospensione degli studi può essere richiesta per uno o più anni accademici:

in caso di grave e prolungata infermità (opportunamente documentata da certificazione medica)
per tutte le altre casistiche previste dal regolamento studenti
Come

La domanda va presentata tramite ticket.unical.it

Quando

Al verificarsi dell'evento

Quanto costa

Bollo virtuale di 16 euro

Quando diventa effettiva

Dopo il pagamento del bollo un messaggio dell'operatore formalizza la sospensione della carriera universitaria

Da tener presente che

Nel periodo di sospensione lo studente non è tenuto al pagamento delle tasse universitarie e non potrà compiere alcun atto di carriera.

Lo studente può chiedere la revoca della sospensione assoggettandosi al pagamento di tasse e more per l’a.a. per il quale aveva richiesto la sospensione (compila la richiesta).

La carriera è riattivata d’ufficio a partire dall’ anno accademico successivo a quelli per i quali è stata richiesta la sospensione.

Al termine della sospensione lo studente riprende la propria carriera universitaria esattamente come se la sospensione non fosse avvenuta.

Ricongiunzione
Lo studente che non rinnova l’iscrizione di fatto interrompe gli studi. Qualora intenda riprendere gli studi lo studente deve presentare domanda di ricongiunzione 

Come

La domanda va presentata tramite ticket.unical.it

Quando

In qualsiasi momento dell'anno accademico

Importo tasse da pagare

120 euro per ogni anno di mancata iscrizione (fino ad un max di 500 euro) + 16 € di bollo

Quando diventa effettiva

Un messaggio dell'operatore, dopo il pagamento della tassa e del bollo, formalizza la riattivazione della carriera universitaria

Da tener presente che

In assenza dell’iscrizione al solo a.a. 2024/25 lo studente può iscriversi all’ a.a. 2025/2026 pagando 200 euro per l’anno di mancata iscrizione.

Occorre essere in regola con le tasse dovute nell’ultimo anno di iscrizione attiva. Se l’ultimo anno di iscrizione è successivo all’aa 2017/18 (compreso) sono dovute tutte le rate. Se l’ultima iscrizione è stata effettuata in un anno accademico precedente al 2017/18, per regolarizzare la seconda rata non pagata sono dovuti 120 euro.

Negli anni di ricongiunzione non possono essere registrati atti di carriera


Rinuncia agli studi
Per rinunciare agli studi bisogna essere in regola con le tasse dell’ultimo anno accademico a cui si è iscritti 

Come fare

La domanda va presentata tramite ticket.unical.it 

Quando

In qualsiasi momento dell'anno accademico

Importo tasse da pagare

150 euro + 16 € di bollo

Se si è immatricolati all’aa 2025/2026 e si rinuncia per immatricolarsi a un altro corso di studi presso l’Università della Calabria nello stesso anno accademico, l'importo da pagare è pari a 50 euro + 16 € di bollo. Nel caso in cui l’immatricolazione è relativa ai corsi di Infermieristica, Scienze della Formazione Primaria, Ingegneria Edile e Architettura, Medicina e Tecnologie Digitali è dovuto solo il bollo.

Come si paga

Dopo i controlli amministrativi, gli operatori emetteranno l’avviso di pagamento visualizzabile su Esse3 in Segreteria → Situazione Tasse

E' possibile pagare on-line oppure scaricando l’avviso di pagamento e pagando presso uno dei Prestatori di Servizio di Pagamento (PSP) abilitati a ricevere pagamenti tramite PagoPA. Non sono ammesse altre modalità di pagamento.

** Ricorda di pagare entro sei giorni dalla data di emissione altrimenti la tua domanda verrà archiviata! **

Quando diventa effettiva

Dopo il pagamento della tassa di rinuncia e del bollo un messaggio dell'operatore formalizza la chiusura della carriera universitaria

Da tener presente che

Per gli iscritti/immatricolati all'a.a. 2025/2026 è dovuta la seconda rata ed eventuali altre rate già scadute alla data di presentazione della domanda.

Per gli immatricolati all'a.a. 2025/2026 se la presentazione della domanda di rinuncia avviene entro il 31 ottobre la seconda rata non è dovuta.

Se l'ultimo anno accademico ricade tra il 2017/18 e il 2024/2025 bisogna essere in regola con tutte le tasse dell’anno di iscrizione.

Se l'ultimo anno accademico è precedente al 2017/18 per regolarizzare la seconda rata non pagata sono dovuti 120 euro.

DECADENZA
Il provvedimento di decadenza è adottato alla fine dell’ottavo anno solare a partire dall’anno in cui è stato sostenuto l’ultimo esame ovvero, nel caso in cui non sia mai stato sostenuto alcun esame, a partire dall’anno solare in cui lo studente si è iscritto per la prima volta al l’Università della Calabria.

I periodi di sospensione non sono valutati ai fini del calcolo della decadenza

Ripresa della carriera universitaria seguito di rinuncia o decadenza 
Lo studente che sia incorso in decadenza o a seguito di rinuncia può chiedere il riconoscimento della precedente carriera.

Quando

Entro il 31 agosto

Importo tasse da pagare

Vai a Tasse ed esoneri

Chi e quando delibera

Consiglio di Corso di Studio entro il 15 settembre 